Hunyadi Mátyás uralkodása idején megjelent a gyors haladást lehetõvé tevõ kocsi, és 1459-ben a király kocsiposta-hálózatot is létesített, és ezzel lehetõvé vált, hogy a fegyveres postalegény által kísért futár éjjel-nappal haladva gyorsabban teljesítse feladatát. A kocsiposta levél-, csomag- és pénztovábbítás mellett személyszállításra is alkalmassá vált. Mátyás Király halála után a futárszolgálat hanyatlásnak indult, megszûntek a lóváltóállomások.

A futárszolgálat azonban csak királyi, állami célokat szolgált, emellett a megerõsödõ keresztény egyház koldulóbarátok és szerzetesek révén kiépítette saját hírszolgálatát, a vármegyék és a városok saját lovas futárokat tartottak, a fõurak magánfutárokkal küldték üzeneteiket. Nagy Lajos király uralkodása idején meghonosodtak a céhposták, melyek a maguké mellett a magánemberek leveleit is továbbították, a vándorló kereskedõk és iparosok távoli vidékre vitték el megbízóik üzenetét, leveleit. Közülük a leghíresebbek a mészárosposták voltak.

Forrás: Wikipédia  - https://hu.wikipedia.org/wiki/Magyar_postat%C3%B6rt%C3%A9net